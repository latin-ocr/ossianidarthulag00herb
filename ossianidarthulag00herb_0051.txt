51

IN

TUMULUM FIDELIAE.

*-

QUA tilias subter veteres lentamque cupressum
Roscida gramineo cespite vernat humus,
Rapta venustatis in flore Fidelia dormit
Composita agresti molliter in tumulo.
Hic* saepe eliciens teneri suspiria luctus
Viset dilectum fida puella locum;
Saepe aget excubias sero sub vespere pastor,
Et canet ad moestam dulcia verba lyram ;
Ruricolaeque dabunt lacrymas, (dum nenia ducit
Solennis memores ad pia busta choros)
Sertaque diffundent, quotquot florentia Maii
Halitus in primo germina vere fovet.
Ah! neque pallentes lemures sub nocte silenti

Polluto inficiant sacra vireta pede!

'¹‘ Vide “ Collins-Dirge in Cymbeline‚''
E 2

10

