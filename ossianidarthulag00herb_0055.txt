55

SERVI AFRICANI MORS.

ψ

JAM nece servilis rupturus vincula vitae
Ore vocat patrios Afer ovante Deos.
'¹ Vos, quibus est curae leto rediviva sub ipso

Rursum ad natales ducere membra plagas,

Accipite hanc animam! jam pascua cara revisam,

Ruraque laetitiae conscia saepe meae !
Gambiae ubi dulces errans prope fluminis undas
Desertum luget Zelia fida torum.
Ibimus, et dominae fugiemus verbera dextrae,
Qua placido lenis sol beat arva die;

Et nemora umbriferae recreans palmosa Leones
Irrigat aestivam roscidus imber humum.

O genitor, si liber adhuc natalia lustras
Litora, in amplexus me vehet aura tuos !

1:⁴1·

10

