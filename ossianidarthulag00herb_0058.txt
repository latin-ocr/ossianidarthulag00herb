58

Atqui talis eraS, qui (si modo vita fuisset)
Debueras patriam condecorare domum;
Arcanos olim qui legum evolvere nodos, 15
Difficiles sophiae vel penetrare vias!
Atqui talis eras, quem vis, et pura venustas
Primum inter socios vellet inesse choros!
Ut memini, quando alloquerer te voce supremum,
Intumuit tristi praescia gutta gena ; 20
At reditum certe spondebas, cara reflectens
Lumina, in amplexus non reditura meos.
O dilecte comes, nunquam tua lumina posthac
Aspiciam! duri sic voluere Dei.
At sub corde tamen tua vox, tua dulcis imago 25
Haeret, pars animae carior illa meae.
Ut placuit quondam vacua praesumere mente
Fortunae dubias, tc comitante, vias!
Ut placuit dulces musarum carpere laurus,
Te decus ingenii participante mei! 30
Haec fuerunt3-—sed nunc, ὁ abrepti Umbra sodalis,

Sola mihi viduo est vita terenda pede!

