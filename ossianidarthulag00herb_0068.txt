68

AD

J ULIAM LACRYMANTEM,

*â€”

EHEU! Julia cara, delicatae

Quid pallent tibi gratiae genarum?
Quid fletu et lacrymis hebet silenter
Olim lucidus et loquax ocellus?

Sed tecum Charites, sed ipse moerens
In vultu gremioque seminudo

Servat excubias Amor fideles.

At tu, Julia, simplici corolla
Fluentes humero liges capillos,

Et priscos repetas proterva lusus,

Risus flexanimos, brevesque rixas.
Sic te, inter niveas tuas sodales,
Designet lepidae decus choreae
Iste lucidus et loquax ocellus,

Suavis arbiter elegantiarum.

lO

15

